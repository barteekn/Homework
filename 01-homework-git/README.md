# Zadanie 1 - Git Review

Przed Tobą pierwsze zadanie w ramach cyklu prac domowych. Traktuj je jako rozgrzewkę i sposób na utrwalenie zagadnień z dotychczas odbytych zajęć.

## Krok 1

Każdy z uczestników kursu otrzymał swoje własne repozytorium w ramach organizacji `infoshareacademy` na `github.com`. Zapoznaj się z [listą repozytoriów](../../info/repositories.md), żeby je odszukać.

Sklonuj swoje repozytorium.

> Za ten krok jest 0pkt, no ale bez tego nie ruszysz :)

## Krok 2

W Twoim repozytorium znajduje się plik `README.md`. Jego nazwa jest pisana wielkimi literami zgodnie z najpopularniejszą konwencją nazewniczą, która obowiązuje w repozytoriach na `github.com`. Nie zmieniaj tej nazwy.

Wszystkie pozostałe pliki, które utworzysz w ramach tego repozytorium nazywaj korzystając ze schematu `snake-case`, czyli używając małych liter (bez polskich znaków) oraz myślników, np. `index.html`, `my-awesome-photo.jpg` czy `main.css`. To samo tyczy się nazw katalogów.

Jako, że w tym repozytorium znajdą się nie tylko prace domowe, zadbajmy o porządek.

Utwórz katalog `homeworks`, a w nim katalog `01-git-review`.
W katalogu `homeworks/01-git-review` dodaj plik `index.md`

W treści pliku dodaj linię:

`# Zadanie 1 - Git Review`

Zapisz plik, wykonaj pierwszego commita i wyślij go do repozytorium. (sugerowany tytuł commita: `Creates initial homeworks directory`)

> Zdobywasz +1 pkt

## Krok 3

Ten etap wymaga odrobiny kreatywności.

> Korzystając z [instrukcji](https://docs.github.com/en/github/writing-on-github/getting-started-with-writing-and-formatting-on-github/basic-writing-and-formatting-syntax) przygotuj w pliku `homeworks/01-git-review/index.md` spis zagadnień i pojęć, które pojawiły się na zajęciach w tym tygodniu. **Wykonaj go bez posługiwania się notatkami i staraj się wypisać jak najwięcej haseł, które przyjdą Ci do głowy**. W kolejnym kroku nadrobimy ewentualne braki.

To jak wyglądają Twoje zmiany możesz podejrzeć w VSCode, korzystając z opcji [podglądu formatu Markdown](https://code.visualstudio.com/docs/languages/markdown)

Wykonaj commit: `Lists what I remember from the first week` i wyślij go do repozytorium.

> Zdobywasz +1 pkt

## Krok 4

Uzupełnij listę, korzystając ze swoich notatek.

Wykonaj commit: `Updates what I remember based on my notes` i wyślij go do repozytorium.

> Zdobywasz +1 pkt

## Krok 5

Utwórz plik `homeworks/01-git-review/links.md`.

Wypisz w nim linki, które zgromadziłaś/zgromadziłeś w ciągu tego tygodnia. Wybierz jeden i opisz pod nim w 5 punktach, czego dowiedziałaś/dowiedziałeś się po jego przeczytaniu.

(Dla chętnych: nie ograniczaj się, jeżeli chcesz opisać więcej)

Wykonaj commit: `Lists collected links with summary` i wyślij go do repozytorium.

> Zdobywasz +2 pkt

## Krok 6

Utwórz plik `homeworks/01-git-review/skills.md`.

Wypisz w nim umiejętności, które nabyłaś/nabyłeś w tym tygodniu.

Podziel je na 2 listy:

- rzeczy, które powtórzyłaś/powtórzyłeś z preworka
- rzeczy zupełnie nowe

Wykorzystaj [bloki kodu](https://docs.github.com/en/github/writing-on-github/getting-started-with-writing-and-formatting-on-github/basic-writing-and-formatting-syntax#quoting-code), żeby wypisać komendy, które miałaś/miałeś okazję użyć w terminalu.

Wykonaj commit: `Lists skills` i wyślij go do repozytorium.

> Zdobywasz +2pkt

## Krok 7

Na samej górze pliku `homeworks/01-git-review/index.md` dodaj listę z linkami do plików `skills.md` oraz `links.md`.

W pliku `README.md` umieść link do pliku `homeworks/01-git-review/index.md`

Wykonaj commit `Links all the files` i wyślij go do repozytorium.

> Zdobywasz +1pkt

## Krok 8

Użyj polecenia `git revert` (zdaję sobie sprawę, że mogło nie pojawić się na zajęciach - poszperaj w internecie jak go użyć) do odwrócenia zmian naniesionych w poprzednim kroku. To polecenie użyte dobrze wykona nowego commita, w którym pojawią się zmiany odwrotne (np. jeżeli dodałem linie, to w tym commicie zostanie ona usunięta).

Wyślij commit do repozytorium.

> Zdobywasz +1pkt

## Krok 9

Użyj polecenia `git revert`, żeby przywrócić to, co wycofaliśmy :)

Wyślij commit do repozytorium.

> Zdobywasz +1pkt

To by było na tyle. Pierwsze commity za płoty ;) Zwróć uwagę jak wygląda lista Twoich commitów (`git log`), zastanów się, czy rozumiesz co się dokładnie zadziało i w razie wątpliwości zapytaj na slacku na kanale `#merytoryka`.
